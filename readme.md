# Capgemini Track Voorbereiding

## Team IT – Spectrum Multimedia & IT

Dit document bevat informatie over de Capgemini track voorbereiding voor medienten.


## Inhoudsopgave

1. [Introductie](#introductie)
   - [Doel van dit document](#doel-van-dit-document)
   - [Doelgroep](#doelgroep)
   - [Doel van deze opdracht](#doel-van-deze-opdracht)
2. [Opdracht](#opdracht)
   - [Technische omschrijving](#technische-omschrijving)
   - [Vereisten](#vereisten)
   - [Tijdsplanning](#tijdsplanning)
     - [Week 1: Planning en taakverdeling](#week-1-planning-en-taakverdeling)
     - [Week 2: Ontwikkeling van de HTML/CSS structuur](#week-2-ontwikkeling-van-de-htmlcss-structuur)
     - [Week 3: Toevoegen van Javascript functionaliteiten](#week-3-toevoegen-van-javascript-functionaliteiten)
     - [Week 4: Testen, afronden en presentatie voorbereiden](#week-4-testen-afronden-en-presentatie-voorbereiden)
3. [De ervaring](#de-ervaring)
4. [Heb je nog vragen?](#heb-je-nog-vragen)

<br>

## Introductie

### Doel van dit document

Dit document is bedoeld om jou te informeren over de opdracht die jullie gaan uitvoeren voor de Capgemini track begint.

Het document bevat informatie, vereisten over de opdracht en wat er van jullie wordt verwacht.

### Doelgroep

De informatie in dit document is bedoeld voor iedereen die geselecteerd is door de Spectrum Multimedia IT-begeleiders om deel te nemen aan de Capgemini track.

### Doel van deze opdracht

Het doel van deze opdracht is om jullie vertrouwd te maken met samenwerken.

In de Capgemini track gaan jullie ook samenwerken aan een fictieve opdracht. Door nu vrijblijvend te oefenen en eventuele problemen tegen te komen, leren jullie verschillende aspecten van samenwerking kennen.

Voorbeelden van deze aspecten zijn het nemen van verantwoordelijkheid, het stellen van vragen aan teamleden, brainstormen over de opdracht, het aangeven van je grenzen en het vertrouwen opbouwen binnen een team.

Bij Spectrum Multimedia & IT willen we jullie laten ervaren hoe het is om samen te werken aan een overzichtelijke opdracht, waarbij je verantwoordelijkheid draagt voor jouw bijdrage aan het geheel.

Het is geen probleem om tijdens deze opdracht tegen uitdagingen aan te lopen. Dit is een ervaringsgerichte opdracht, waarbij het maken van fouten is toegestaan.

<br>

## Opdracht

### Technische omschrijving

Jullie gaan een interactieve website maken voor een fictief evenement.

Het soort evenement mogen jullie zelf bedenken. Ook de elementen mogen jullie zelf bedenken en toevoegen.

Denk hierbij bijvoorbeeld aan:
- Een afteltimer tot het evenement.
- Een inschrijfformulier met validatie op e-mail, verplichte velden, maximaal aantal karakters.
- Een backend met inschrijvingen en beheer.

De opdracht wordt uitgewerkt in HTML, CSS en Javascript.

### Vereisten

De opdracht die jullie gaan maken mag maximaal 4 weken duren.

Het is daarbij belangrijk dat elk teamlid een rol toebedeeld krijgt die een stukje van de opdracht op zich neemt.

Als de opdracht is uitgewerkt, dan bereiden jullie een eenvoudige presentatie van maximaal 10 minuten voor. De vereisten voor de presentatie wordt duidelijk in de weekplanning.

Jullie presentatie presenteren jullie vervolgens aan alle Capgemini track kandidaten en de betrokken IT-begeleider(s).

<br>

## Tijdsplanning

Omdat de opdracht maar maximaal 4 weken mag duren, is het vasthouden aan een planning een vereiste.

Hieronder lees je de onderdelen in de planning met een korte omschrijving.

<br>

### Week 1: Planning en taakverdeling

**Planning**

Overleg in jullie duo welk soort evenement jullie willen promoten (bijvoorbeeld een hackathon, muziekfestival of conferentie).

Beslis welke onderdelen op de webpagina moeten komen, zoals een beschrijving van het evenement, een afteltimer tot de datum van het evenement of een inschrijfformulier.

Zorg ervoor dat de onderdelen die jullie tijdens deze opdracht bedenken, ook worden opgenomen in jullie planning. Houdt rekening met de 4 weken ontwikkeltijd.

**Taakverdeling**

Binnen jullie duo worden de rollen duidelijk verdeeld, waarbij elk teamlid verantwoordelijk wordt gemaakt voor een specifiek onderdeel van de opdracht.

Verantwoordelijkheid toewijzen betekent dat een teamlid zich betrokken voelt bij het zorgvuldig afronden van zijn of haar deel. Dit teamlid neemt het voortouw in deze rol, terwijl de andere leden ondersteunen en meedenken, bijvoorbeeld bij afwezigheid.

Een teamlid neemt de taak op zich om de structuur en opmaak te ontwikkelen met HTML en CSS, terwijl een ander de functionaliteit toevoegt met Javascript. Daarnaast is er een belangrijke rol voor het testen van de opdracht.

Tot slot gaan jullie de presentatie voorbereiden. Tijdens de presentatie draagt elk teamlid bij door het deel van de opdracht te presenteren waarvoor hij of zij verantwoordelijk was.

<br>

### Week 2: Ontwikkeling van de HTML/CSS structuur

Bedenk samen met je team een geschikte HTML lay-out en voeg de onderdelen toe die jullie eerder hebben bedacht. Houd hierbij het perspectief van jullie fictieve klanten goed in gedachten.

Hoe ervaart de klant de webpagina, en wat verwacht deze wanneer hij of zij de website van het fictieve evenement bezoekt?

Bij de ontwikkeling van de lay-out draait het niet zozeer om de technische details van het evenement, maar om de vraag: ‘Wat wil mijn klant?’ Hoe kunnen jullie de beste ervaring bieden op jullie website?

Neem ook deze denkwijze mee in jullie presentatie.

<br>

### Week 3: Toevoegen van Javascript functionaliteiten

Afhankelijk van wat voor evenement en welke onderdelen jullie hebben opgenomen in jullie planning, gaan jullie de technische Javascript kant uitwerken.

Je kunt de javascript functies onderverdelen in je team. Op deze manier werken jullie allemaal aan je technische deel.

Ook de onderverdeling en waarom jullie specifieke onderdelen aan een teamlid hebben toegewezen nemen jullie mee in je presentatie.

<br>

### Week 4: Testen, afronden en presentatie voorbereiden

In de laatste week testen jullie de opdracht vanuit het perspectief van de klant.

Beantwoord ook vragen als: 
- Voldoet de website aan de doelstellingen die in jullie planning zijn vastgelegd? 
- Heeft iedereen zijn verantwoordelijkheid binnen het project uitgevoerd? 
- Zijn er nog technische fouten op de website?

Na het testen zorgen jullie ervoor dat de opdracht beschikbaar is voor elk teamlid, zodat jullie kunnen beginnen met het voorbereiden van de presentatie.

In de presentatie nemen jullie de volgende onderwerpen op:
- Opdracht omschrijving: Wat voor evenement hebben jullie bedacht en welke onderdelen zijn er toegevoegd?
- Wie had welke rol in de taakverdeling en waarom is er specifiek die rol toebedeeld aan ieder teamlid?
- Waar hebben jullie rekening mee gehouden bij de ontwikkeling van HTML en CSS vanuit het perspectief van de klant?
- Welke technische javascript code (logica) bevat jullie website en waarom?
- Wat ging er goed en wat ging er niet goed met de samenwerking in jullie team?
- Hoe hebben jullie de samenwerking ervaren binnen je team?

De presentatie geven jullie voor een scherm in een lokaal met alle andere Capgemini track deelnemers en de betrokken IT-begeleiders.

<br>

## De ervaring

Door het samenwerken aan deze opdracht, hopen wij jullie te laten ervaren hoe het is om gezamenlijk te werken binnen een team.

Tijdens deze opdracht leren jullie niet alleen om te communiceren en taken te verdelen, maar ook om gezamenlijk doelen te stellen en elkaars sterke punten te benutten.

Door het samenwerken ervaar je hoe het is om na te denken over gezamenlijke oplossingen voor problemen, waarbij ieder teamlid bijdraagt tot het gewenste eindresultaat.

Daarnaast krijg je inzicht in het belang van wederzijds respect, het geven en ontvangen van feedback, en het belang van vertrouwen in jouw team.


## Heb je nog vragen?

Heb je nog vragen over deze opdracht dan mag je één van onze Spectrum IT-begeleiders of jouw procesbegeleider om hulp vragen.

Team Spectrum Multimedia & IT wenst jou veel succes tijdens deze opdracht en de Capgemini track!